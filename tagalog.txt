GABAY

Ito ay isang simpleng CLI Game program na base sa Laban sa Mactan. Maaari mo itong laruing sa
lengguwaheng INGLES o TAGALOG. Nakasalin ito ngayon sa TAGALOG. Para maglaro, kelangan mong
magbigay nang isa sa tatlong input: -att (atakihin ang kalaban), -def (dumepensa sa atake), at
-ddg (umiwas sa atake ng kalaban). Para magsimula, maari kang mag type nang kahit ano at ang
programa ay magsisimulang sabihin sa iyo ang kwento.

Magpakasiya ka!

<//>

<001-001>
*********
Nagising kang nahihilo at pisngi'y nasa buhangin. Wala kang maalala kung bakit ka nakahiga.
Sinubukan mong tumayo nang biglang may umatake sa iyong isang lalaking may hawak na espada. Dali
dali mong iniwasan and kaniyang pag-atake at sa isang saglit, nakita mo ang kaniyang kasuotan.
Nababalot ang kaniyang katawan ng damit na kumikintab sa ilalim ng araw, pambabang singpula ng
dugo. Habang ang kaniyang balat naman ay singsigla ng buhangin sa umaga. Dito mo napagtantong
lumalaban ka para sa iyong Datu at ang lalaking umatake sa iyo ang kalaban. Naghanda ang 
kalaban para sa pangalawang pag atake habang ikaw naman ay tumitingin sa iyong paligid upang
maghanap nang sandata. Sa iyong kaliwa ay mayroong espada, at kalasag na gawa sa kahoy.

<//>

<001-ATT>
=========
Gamit lamang ang iyong kamay, sinuntok mo ang kalaban sa ilong. Napuruhan mo ang kaniyang ilong
kaya't ito ngayon ay nadurugo. Sinubukan mo uling suntukin ang kalaban pero ngayon naman ay sa
kanyang kaliwang pisngi, ito naman ay tumama. Sumuntok ka uli pero sa kaniyang kanang pisngi.
Ang iyong suntok ay tumama. Tila nahihilo na ang kalaban sa paulit-ulit mong suntok. Sa huling
suntok mo ay sinubukan mong tamaan ang kaniyang damit. Nasaktan ka sa pagsuntok sa damit na ito,
kasing tigas ng isang bato ang kaniyang kasuotan. Bakit magsusuot ng bato ang mga estrangherong
ito? Nakita ng kalaban na nasaktan ka sa suntok mo at ginamit niya itong pagkakataon para makabawi.
Hiniwa nya ang iyong braso at tsaka sinaksak niya isinaksak ang kaniyang espada sa iyong tagiliran.
Dito mo napagtantong mali ang ginawa mong desisyon.

<//>

<001-DEF>
=========
Umatake uli ang kalaban. Dahil sa takot mo, sinubukan mong dumepensa gamit ang iyong braso.
Nagtamo ka nang hiwa sa dalawa mong braso, nagtamo ka nang malaking sugat sa pareho mong braso.
Sinubukan mong kumalma at kunin pareho ang kalasag at espada na nakalatag lang sa buhangin. Ikaw ay
naghandang dumepensa sa susunod na atake ng kalaban. Ilang segundo ang lumipas, umatake siya uli.
Itinaas mo ang iyong kalasag, handa sa pagsalo sa atake ng kalaban, ito'y tumama. Patuloy ang pag-
atake ng kalaban umaasang matamaan kahit manlang ang iyong kamay, ngunit wala siyang magawa sa iyong
pagdepensa. Ilang saglit pa at nakita mong tila siya ay nawalan nang balanse, marahil siya ay nadapa
sa mga sandata na nagkalat. Hindi mo pinalagpas ang pagkakataon na ito at siya ay iyong inatake gamit
ang iyong espada, ito'y tumama sa kaniyang leeg.

<//>

<001-DDG>
=========
Umatake uli ang kalaban. Alam mong gagawin niya uli ito kaya't agad-agaran kang umilag palapit sa
kalasag at espada. Kinuha mo ang kalasag at ikaw ay dumepensa sa susunod na atake. Sa pangatlong pag-
atake nang kalaban damang dama mo ang puwersang kayang pinakawala, ngunit hindi ka nagpasindak dito at
habang nasa kalasag mo pa ang kaniyang espada, hiniwa mo ang kaniyang kamay. Siya ngayon ay nagsisi-
sigaw sa sakit. Ngayong ang kalaban ay walang hawak na sandata at hindi kayang depensahan ang kaniyang
sarili, tinapos mo ang laban sa paghiwa sa kaniyang leeg. 

<//>

<002-002>
*********
Sa hindi kalayuan, nakita mong may kinakalabang mananakop ang iyong katapiran. Mukhang siya'y nahihi-
rapan sa pakikipaglaban sa mananakop na ito. Humakbang ka papunta sa sa kaniya para tumulong pero
napahinto ka sa iyong narinig. Tunog ito ng panang nagpakawala nang palaso. Tumingin ka kung saan
nanggaling ang tunog na ito at ika'y tumingala, nakita mong napakaraming palaso ang papunta sa kinata
-tayuan mo. Dalawang desisyon ang nasa isip mo ngayon, demepensa sa mga palaso o tumakbo papunta sa
iyong kapatiran para tulungan siya.

<//>

<002-ATT>
=========
Tumakbo ka nang matulin papunta sa iyong kapatid. Mga palaso'y nag sisibabaan mula sa kalangitan.
Isang himawala na hindi ka pa natatamaan, hanggang sa nadaplisan ka nang palaso sa pareho mong braso.
Ika'y napatigil sa hampi ng iyong natamong sugat ngunit alam mong marami pang palaso ang papunta sa
direksiyon mo kung hihinto ka kaya't itinuloy mo ang iyong pagtakbo. Kalaunan, naabutan mo ang
mananakop na umaatake sa iyong kapatid. Siya ay nakatalikod at ang pansin ay nakataon lamang sa iyong
kapatid. Sinugatan mo ang kaniyang parehong hita. Napasigaw sa sakit ang kalaban at humarap ito sa
iyo. Habang hindi nakatingin ang kalaban, hinampas nang espada ng iyong kapatid ang likuran ng manana
-kop. Hindi naging epektibo ang pagatakeng ito ng iyong kapatid. Marahil dahil sa kasuotang gamit ng
mananakop na ito. Ngunit, hindi mo na binigyan nang pagkakataon ang kalaban na umatake at hiniwa mo
ang kaniyang leeg.

<//>

<002-DEF>
=========
Huminto ka at umupo para depensahan ang iyong buong katawan gamit ang hawak mong kalasag. Limang
segundo ang lupmipas, tumigil na ang pag-ulan ng mga palaso mula sa kalangitan. Agad-agad kang
tumakbo ka nang matulin papunta sa iyong kapatid. Inararo mo ang kalaban gamit ang iyong kalasag.
Natumba ang kalaban at dali dali naman siyang hinampas ng espadang hawak-hawak ng iyong kapatid. Tuma
-ma ito sa batok ng kalaban. Napalaking hiwa ang iniwan nang iyong kapatid sa hampas na iyon at dito
na tuluyang namatay ang inyong kalaban.

<//>

<002-DDG>
=========
Sinubukan mong iwasan ang mga palasong bumababa. Hindi mo alam kung ano ang pumasok sa utak mo at ito
ang pinili mong desisyon. Sa una, naiwasan mo ang iilan sa mga palasong ito ngunit napakarami ng pala
-song bumababa at hindi mo na kinayang iwasan ang mga ito. Tinamaan ka nang unang palaso sa iyong
hita, pangalawa sa iyong kanang braso, pangatlo naman ay sa kaliwang pisngi. Sinubukan mong tumakbo
para iwasan ang pang apat ngunit napakalalim ng tama mo sa iyong hita at sa bawat galaw mo, lalo pa
itong lulalalim. Tumama sa iyong ulo ang pang apat na palaso. Bumagsak kang dilat ang iyong dalawang
mata. Napasakit sa iyo na ang huli mong makikita ay ang laban ng iyong mga kapatid mula sa mananakop
at hindi ang tagumpay ninyo at ng iyong Datu. 

<//>

<003-003>
*********
Ngayong na iligtas mo na ang iyong kapatiran sa kaniyang katapusan, nais mong tulungan ang iba mo pang
kapatid sa laban upang matapos na ang laban na ito. Subalit, hindi kapa nakakahakbang ay may biglang
umatake sa iyong likuran. Damang dama mo ang hapdi ng sariwang sugat. Hindi pinalampas ito nang iyong
kapatid at iginati kaniya pero dumepensa agad ang kalaban. Nagpaulang nang mga atake ang iyong kapatid
para sa kalaban ngunit lahat ng ito ay kaniyang dinepensahan nang biglang, may sumulpot na kalaban
sa kaniyang likuran. Dito na natapos ang isang napakahusay na pakikipaglabang ipinakita nang iyong
kapatid. Napakasakit na hanggang dito na lamang ang kaniyang istorya,pero nasa gitna ka nang laban sa
pagitan ng iyong Datu at ng mga mananakop na ito kaya wala kang oras para magmukmok. Dalawa laban sa
isa, hindi patas na laban para sa iyo. Iniisip mong lumaban ngunit dahil sa sugat mo sa likuran at sa
pareho mong braso, hindi ka tiyak na ikaw ay mananalo. Marahil ang pagtakbo palayo ay ang matalinong
desisyon.

<//>

<003-ATT>
=========
Nasa isip mo ang pagtakbo ngunit ano ang mandirigma kung siya ay tatakbo sa laban? Duwag, isa siyang
duwag. Kahit hindi patas ang laban para sa iyo, sinubukan mo paring lumaban. Inunahan mo sila sa pag
atake atsila ay nabigla. Nahiwa mo ang unang kalaban, ang humiwa sa iyong likuran, sa kaniyag mukha.
Gimante ang pangalawang kalaban sa pag-atakeng iyon pero dumepensa ka gamit ang iyong kalasag. Sa
iyong kaliwa, nakikita mong nagdurugo ang mukha ng unang kalaban.Sa galit, umatake uli ang unang kalaban
habang nakadepensa ka sa pag-atake ng pangalawa, hindi ito problema sapagkat kaya mong depensahan ang
iyong sarili gamit ang espada. Ang iyong atensiyon ngayon ay nakatuon sa pagdepensa sa unang kalaban at
hindi mo namalayang balak muli umatake ng pangalawang kalaban. Nang malaman mo na ito, bigla mong
binitawan ang iyong depensa sa unang kalaban at dinepensahan mo ang pag atake ng pangalawa gamit ang
iyong espada. Dahil dito, naka atake ang unang kalaban. Sinaksak kaniya sa iyong likuran, kitang kita
sa iyong kaliwang dibdib ang dulo ng kaniyang espada. Marahil ang pagtakbo ang tamang desisyon.

<//>

<003-DEF>
=========
Sinubukan mong paunahin silang umatake at depensahan ang pag atakeng ito. Inisip mong pagkatapos
umatake ng isa ay meron kang tiyansa na umatake pabalik at puruhan siya. Sa una tama ka, umatake ang
unang kalaban ang nahiwa mo ang kaniyang kamay ngunit hindi sapat ang maliit na hiwang ito para tulu
-yan mong matalo ang dalawang kalaban. Agad namang umatake ang pangalwang kalaban at ito ay iyong
dinepensahan, balak mong ibalik ang pag atakeng ito ngunit biglang umatake ang uang kalaban kaya wala
kang nagawa kundi manatiling nakadepensa. Paulit-ulit na umatake ang parehong kalaban habang ikaw ay
nagtatago sa iyong kalasag hanggang sa tuluyan na nga itong masira. Napapikit ka sa mga sumunod na 
pag-atake at hindi mo na alam kung ano-ano ang sumunod na nangyari. Lumingon ka sa iyong likuran at
nakita mo ang parehong kalaban nakatalikod at humahakbang palayo sa iyo. Sinubukan habulin sila ngunit
sa iyong paghakbang, ika'y biglang natumba. Dito mo na lang nakita ang dalawang espadang nakatusok sa
iyong dibdib. Napahiga ka sa buhangin, mata'y tanaw ang buong laban ng iyong mga kapatid. Marami sa
kanila ay nasa iyong posisyon. Nakahiga't hindi na kayang lumaban pa. Ang iba naman ay patuloy pa ring
nakikipaglaban para sa iyong Datu at sa kanilang lupa. Alam mong kayang ipalasolo ito ng iyong Datu at 
iyong mga kapatid kaya ipina-ubaya mo na sa kanila ang laban na ito.

<//>

<003-DDG>
=========
Inararo mo ang pangalawang kalban gamit ang iyong kalasag at tumakbo ka palayo sa kanila. Natumba ang
pangalawang kalaban nang dahil sa pag-araro mo sa kaniya ngunit iniwan mo ang kalasag kasama niya sa
pagbagsak. Marahil tamang lang ang iyong ginawa dahil ngayon wala ka nang hawak na mabigat na bagay.
Nakita mong hinahabol ka nang unang kalaban ngunit napakabagal niya at tila siya'y kinakapos nang
hininga.

<//>

<004-004>
*********
Sa iyong pagtakbo, nakakita ka nang sibat. Katawang gawa sa kawayan at ulong gawa sa bato. Isang
magandang sandata para sa malayuang labanan. Napakagandang pagkakataon ito para umatake sa kalabang
humahabol sa iyo gamit ang sibat.

<//>

<004-ATT>
=========
Kinuha mo ang sibat at ibinato mo ito papunta sa kalabang humahabol sa iyo. Nakita niyang iyong ibinato
ang sibat kaya dali dali siyang tumakbo palayo ngunit napaka bagal niya para iwasan ang pagbaba nito.
Tumama ito sa kaniyang likod, tagos hanggang sa kaniyang dibdib. Nilapitan mo ang sibat habang mata mo'y
nasa ika-lawang kalaban. Patayo pa lamang siya nang makita niya ang buong pangyayari, alam niyang siya
na ang iyong isusunod kaya't sinubukan niyang tumayo at tumakbo. Sa mga oras na iyon, nakuha mo na ang
sibat at handa ka nang ibato muli ito papunta sa direksiyon ng pangalawang kalaban. Binato mo ito habang
gumagapang sa takot ang kalaban. Hindi kalaunan ay tumama ito sa kaniyang binti, bumaon sa lupa ang sibat
at kasing dami ng tubig sa dagat ang paglabas nang dugo sa kaniyang hita. Alam mong sa rami nito ay hindi
na siya tatagal kaya't hindi ka na nag-aksiya pa ng oras sa kaniya.

<//>

<004-DEF>
=========
Tumigil ka saglit habang nasa likod mo ang sibat at hinayaan mong makahabol sa iyo ang kalaban. Nang
makalapit na siya, kinuha mo ang sibat at sinibat mo ang kaniyang paa. Bumaon ito sa lupang kinatatayuan
niya. Dali dali mong hinampas nang sandata mo ang kalaban sa kaniyang suot na damit, hindi ito naging
epektibo at may maliit na kislap na lumipad nang magdikit ang sandata mo at ang kaniyang suot na damit.
Kislap na nakita mo kapag kinikiskis ang dalawang bato. Hindi kaya gawa sa bato ang kanilang kasuotan?
Hindi bali, nakabaon parin sa lupa ang kaniyang paa. Nakita mong walang nakaharang sa kaniyang mukha kaya
hiniwa mo ito pagkatapos sinaksak mo ang kaniyang leeg. Namatay naman ang pangalawang kalaban sa kamay
ng isa sa iyong kapatid, marahil ginamit nilang opurtunidad ang pagbagsak nito sa lupa noong inararo mo
siya.

<//>

<004-DDG>
=========
Iniwasan mo ang sibat na ito dahil sa tingin mo ay hindi ito magiging epektibo sa kanila. Sa iyong pag
iwas sa sibat, nakakita ka ng pana't pana. Napakaraming palaso ang nakalatag lang sa buhangin at hindi
ito katulad ng palasong gamit gamit ninyo. Singkintab ng damit ng mga mananakop ang ulo nang panang
ito. Marahil gawa ang dalawang ito sa parehong materyales. Ginamit mo palaso't pana upang matamaan
ang kalabang nasa malayuang posisyon. Tinansiya mo ang palaso para tumama sa kaniyang hita sabay ito ay
iyong pinakawalan. Walang malay ang kalaban na malapit sa pagbaba nang palaso sa kalangitan. Tumama ito
sa kaniyang hita at napasigaw siya sa sakit. Kumuha ka muli ng palaso at pinatama mo naman ito sa
kaniyang suot na sapin sa ulo. Tumama ito at bumagsak ang kalaban. Kumuha ka muli ng palaso pero ngayon
ay nakatutok ka naman sa pangalawang kalaban, ito na ang iyong pagkakataon para ipaghiganti ang iyong
kapatid. Hinila mo ang tali sa pana, tinansiya mo ang direksiyon ng kalaban at direksiyon mo sabay
bitaw dito. Nakatingin ka sa kalaban habang pababa ang palaso. Puno ng galit ang nasa isip mo. Katulad
ng naunang kalaban, tumama ang palaso sa sapin sa ulo ng pangalawang kalaban. 

<//>

<005-005>
*********
Sa hindi kalayuan, nakita mong naghahanda nang magsilisan ang mga mananakop, habang ang ilan ay
naglalayag na gamit ang kanilang bangka paalis sa labanan. Gamit ang panang iyong nakita, sinubukan
mong patamaan ng palaso ang iilan pero sa iyong kanan ay nakita mong may isang lalaki magbabalak na
sunugin ang kubong iyong tinutuluyan. Dalawang desisyon ang nasa harapan mo, depensahan ang iyong
bahay o atakihin ang mga kalabang naglalayag paalis.

<//>

<005-ATT>
=========
Hindi mo pinansin ang lalaki at tinuloy mo ang pagpana mo sa mga nakasakay sa barkong naglalayag
paalis ng laban. Nakatama ka ng iilan pero marami sa palasong iyong ginamit ay hindi tumama habang
ang kubo mo naman ay tuluyan na ngang nasunog. Ang lalaki naman ay dali daling tumakbo papunta sa
dagat, marahil upang makatakas sa kaniyang ginawa. Hinabol siya siya ng iyong mga kapatid para
pagpayarin sa kaniyang ginawang pagsunog. Hindi siya nakaabota sa mga barkong naglalayag paalis ng
labanan, dito na siya pinagtulungan ng iyong mga kapatid.

<//>

<005-DEF>
=========
Dinepensahan mo ang iyong kubo ng harap harap gamit ang iyong espada ngunit ikaw ay natalo sa
labang ito. Tuluyan niyang nasunog ang kubong iyong tinutuluyan. Sa iyong huling sandali,
nakita mong hinahabol siya ng iyong mga kapatid. Marahil maipapaghiganti nila ang iyong
kamatayan. Habang nasa isip mo ito, bumagsak ka sa lupa at dito na namahinga.

<//>

<005-DDG>
=========
Iniwasan mo ang dalawang desisyon sa pag-upo sa buhangin, pagod ka na at walang lakas
kaya sinubukan mong magpahinga muna. Kaya mo namang gumawa ng panibagong kubo kung
gugustuhin mo. Habang nakahiga ka sa lupa, nakita mong nasusunog na ang iyong kubo at
ang lalaking nagpasimuno ng sunog ay tumatakbo sa mga kapatid mong humahabol sa
kaniya na handa siyang patayin. Ilang minuto ang nakalipas, pinagtulungan ng iyong
mga kapatid ang nag iisang lalaking ito. Saksi ang iyong mga mata sa galit nila sa
lalaking ito.

<//>

<END-END>
*********
Tuluyan na ngang nakatakas ang mga mananakop. Tagumpay ang iyong mga kapatid at Datu
labanang ito ngunit marami sa iyong kapatid ang kelangang magsakripisyo ng kanilang
buhay upang makamtan ninyo ang tagumpay na ito. Alam mo ring babalik ang mga mananakop
na ito upang ipaghiganti ang kanilang mga kakampi. Hindi ito ang magiging huling laban
ninyo. Pero, ngayon ay kayo ang nanalo at iyon lamang ang mahalaga, kung balak paman
nilang bumalik ay nakahanda ang inyong Datu upang pantayan muli sila sa laban. Hangga't
buhay ang inyong Datu, hindi sila mananalo sa bawat labang kanilang pipiliin.

<//>
